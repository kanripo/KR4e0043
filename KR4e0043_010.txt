# -*- mode: mandoku-view; -*-
#+TITLE: 北郭集
#+DATE: 2015-09-12 01:29:30.302808
#+PROPERTY: ID KR4e0043
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 10
#+PROPERTY: FILE SB12n0737-010北郭集-卷之十.
<pb:KR4e0043_SBCK_010-1a>¶
北郭集卷之十¶
　七言絶句　呉　郡　徐　賁　㓜文　著¶
　　　將徃吳興徐行正以詩見送奉荅(二首)¶
自喜吟身得自由長尋酒伴與詩儔閑雲流水平生意¶
何處山中不可㽞¶
春前便作訪君期春後&KR0379;来信是遲又復别君湖上去¶
重来應是緑隂時¶
　　　謝吕山人殊長老送別江南¶
我自東行君自囬清江小艇逐風開今宵雪屋懸燈坐¶
還復臨樽待我来¶
　　　次韻别王止仲(二首)¶
<pb:KR4e0043_SBCK_010-1b>¶
一度㸔花一度春東風又過楚江津如何緑水橋頭酒¶
不醉陽關曲裏人¶
風風雨雨暗消春楊柳官橋夜掩津不是子規啼欲倦¶
扁舟知有未歸人¶
　　　次蜀山別韓文學同杜校書記李逸人莊¶
夕陽野渡人歸後山舘南風客到&KR0004;可恨同来不同去¶
煩君為&KR0009;故郷書¶
　　　次韻張文學見招¶
落葉柴扉晝不開小牋相&KR0009;手親裁遥知着屐空山裏¶
蘿逕孤琴&KR0049;我来¶
　　　送吕山人¶
<pb:KR4e0043_SBCK_010-2a>¶
湖天浩浩白雲秋鷗鷺飛邉有去舟行到湖東囬首䖏¶
春山記取是同逰¶
　　　送張甘白還呉北郭¶
桃花飛盡柳花飛三月江南尚臘衣為問東湖雲共鳥¶
春風此度送人歸¶
　　　送吕管勾¶
客情沙柳共依依隔浦遥山向夕㣲送别偶當花落後¶
傷心元不為春歸¶
　　　山齋圖¶
秋水柴門竹外&KR0271;堦前片石是琴䑓山中㡬夜風連雨¶
明日還應借屐来¶
<pb:KR4e0043_SBCK_010-2b>¶
　　　西爽樓圖贈王主簿¶
㡬度登臨托遠思楼中山色意中詩西風又復来㸔𦘕¶
却憶扁舟送別時¶
　　　𩀱溪僧舎聞鶯¶
緑隂到處有黄鸝僧院山深客聴遲獨恨春風容易老¶
聴時不及在花時¶
　　　紫菊¶
東籬嬌艶奪朱濃淺白深黄盡斂容只有魏家顔色似¶
春風秋露不相&KR0025;¶
　　　過南垞赴黄德讓招¶
風暗沙村晚漸平相邀&KR0063;得遂閑情南塘水滿人来少¶
<pb:KR4e0043_SBCK_010-3a>¶
踈雨寒波一舸行¶
　　　春日報吴城諸友¶
小屋林深曲磵幽鳥情花思兩悠悠風光滿眼春如許¶
那得君来此地逰¶
　　　始聞新蝉¶
芳草斜陽歩遶池孤蝉忽呌發髙枝去年憶在南山驛¶
千𣗳南風亂噪時¶
　　　四月一日夢孟載自榮陽歸覺後因&KR0009;¶
昨宵兩度夢君歸相見匆匆語亦稀聞&KR0003;歸来秣陵住¶
未知此信是還非¶
　　　端午日折榴花與&KR0098;升㓜女鸞鸞¶
<pb:KR4e0043_SBCK_010-3b>¶
猩血叢叢簇絳裙一枝雨裏手親分自知老眼無煩照¶
乞與鸞鸞挿鬂雲¶
　　　病後行樂至池上¶
連朝卧病少閑情乍到池邊任意行未信空山人寂寞¶
緑隂何處不聞鶯¶
　　　過南山¶
亂&KR0280;幽石遶周逥竹閣蕭然對澗開不與青山有縁者¶
誰能着屐此中来¶
　　　&KR0098;中㽞𪧐山齋已而復徃令弟&KR0098;升宅明日賦¶
　　　詩謝之¶
別来懐抱事多因草草尊前未易陳既擬相㽞又還去¶
<pb:KR4e0043_SBCK_010-4a>¶
也終不佀弟兄親¶
　　　題㑹仙圖¶
春風十二燕瑶䑓曽與群仙一見来別後空山流水裏¶
不知㡬度碧桃&KR0271;¶
　　　泛南湖有咏¶
沙𣗳汀蒲緑雨新湖波摇蕩白鷗春不湏更覔桃源去¶
已是人間避世人¶
　　　自南塢還蜀山途中有作¶
行盡千山更有山此身㡬日在山間桃花野水溶溶去¶
鷗鳥汀雲冉冉還¶
　　　空木¶
<pb:KR4e0043_SBCK_010-4b>¶
老𣗳依依澗水隈荒岩春少只蒼苔不知過徃山中客¶
誰為傷心吊賦来¶
　　　過吴氏宅&KR0026;梅¶
荒園火後遍蒿莱頼有梅花一𣗳開秪恐明朝零落盡¶
春風無復此中来¶
　　　贈恵上人¶
髙𣗳空林日下遲歸雲冉冉鳥差差知師㸔盡閑風景¶
瑶席山中獨坐時¶
　　　題山果幽禽¶
秋果垂垂壓𣗳低一枝斜出覆荒溪幸無童竪来樵摘¶
容得山中野鳥棲¶
<pb:KR4e0043_SBCK_010-5a>¶
　　　暮春¶
楝花零落暁溪津節物無情不戀人二十四風㸔巳盡¶
等閑傷酒過青春¶
　　　題林下焼笋¶
石火初&KR0251;竹下来長鑱手自斵荒苔為收殘籜焼新笋¶
更薦春泉茗一杯¶
　　　雨中聞黄鸝¶
髙𣗳重重覆酒䑓黄鸝飛遶不驚猜暖風晴日尋常到¶
誰為多情雨亦来¶
　　　𪧐水西客舘呈二陳助教¶
野性&KR0025;前與世違那堪習&KR0180;又多時忽来郭裏聞鍾皷¶
<pb:KR4e0043_SBCK_010-5b>¶
始信山中卧起遲¶
　　　贈明月因長老¶
少㽞髭髮伴蒼顔爛熳髙情詩酒問自是諸天&KR0794;喜象¶
世縁不盡未還山¶
　　　上菁山尋王張二山人不值¶
此日尋君竟不逄閑行直到最髙&KR0280;歸時已是斜陽後¶
惆悵荒山寺裏鐘¶
　　　&KR0009;佺講師¶
荒村古寺無人到獨愛軒窓水次&KR0271;池上風光㸔不盡¶
蓮香&KR0379;過桂香来¶
　　　陳&KR0098;中以病不赴約獨還因贈¶
<pb:KR4e0043_SBCK_010-6a>¶
逺路知君抱病還髙才雖屈喜身閑相尋正值重陽日¶
爛醉秋風九里山¶
　　　山中㽞別張静居¶
訪水尋雲㡬日閑君仍㽞此我先還到家巳是斜陽後¶
身在東湖却望山¶
　　　山行¶
千嶂松風百嶂雲春山行遍此尋君林園花盡逄人少¶
頼有鶯聲到處聞¶
　　　過山中廢寺¶
一榻髙懸緑嶂前窓扉掩映碧蘿烟登臨未免傷懐抱¶
閑與山僧&KR0003;世縁¶
<pb:KR4e0043_SBCK_010-6b>¶
　　　送趙卿之杭州¶
何處歌聲怨別離夕陽亭上送君時南風似為行人惜¶
欲使扁舟逆上遲¶
　　　送張景則歸天台¶
淛江東去有名山路遶天台雁宕間我未得逰空悵望¶
是君郷里喜君還¶
　　　聞鴈寄郡城諸公¶
風餘殘燭伴離思㡬度懐歸謾作期寂寞鴈聲山舘夜¶
故人誰念獨𦗟時¶
　　　三月廿三日重到蜀山¶
　已荒蕪花自妍重㝷隣舊説兵前此山多少人曽住¶
<pb:KR4e0043_SBCK_010-7a>¶
泉石應同我有縁¶
　　　舟中聞笛與張文學同賦¶
何處漁汀晚棹囬笛聲似爲水雲哀相逢莫恠頻垂淚¶
曾向梁園𦗟曲来¶
　　　暁發秀州¶
路出𩀱湖烟𣗳東舟行長是雨兼風夢囬重有離家恨¶
惆悵春寒此夜中¶
　　　無錫道中¶
溪林晴葉下風遲山色迎人佀有期十四年前曽住此¶
湛公宅裏釣泉時¶
　　　與丘克荘晚立瓜洲望京口諸山¶
<pb:KR4e0043_SBCK_010-7b>¶
津頭船發暮潮酣楚水吴山思不堪厯問青山是何處¶
却&KR0025;江北望江南¶
　　　閠七月十五日夜作¶
河帯踈星淡不流露華蛩響逼新秋柝聲&KR0379;罷砧聲起¶
總是居人也自愁¶
　　　堤邉柳¶
天寒憶得度江瀕此日重来客意新惆悵霜餘一株柳¶
蕭踈元不為行人¶
　　　泊楊子橋¶
秋風楊子橋頭路秋水官船泊未&KR0271;此處定知郷里近¶
江南山色望中来¶
<pb:KR4e0043_SBCK_010-8a>¶
　　　揚州¶
竹西亭下路迢迢&KR0016;鶴仙人不可招秋草秋烟滿城郭¶
月明何處夢吹簫¶
　　　揚州僧舎見花有感¶
風逓穠香到水涯㡬株桃李映門斜侯家園圃多荒廢¶
不是僧房不見花¶
　　　新亭送宣别駕¶
清尊別酒此相同歌㫁新亭柳下風惆悵歸愁與離思¶
因君併得過江東¶
　　　居龍河寺懐髙季迪(二首)¶
與君長辦酒家錢共結山盟與水縁今夜重思&KR0199;逰處¶
<pb:KR4e0043_SBCK_010-8b>¶
一龕閑坐佛燈前¶
竹下幽泉細細流寺間人去暮烟愁獨憐千里来京客¶
膓断龍河寺裏秋¶
　　　九月十七日聞鴈&KR0009;董荘¶
晚意秋隂兩不分渚蘆沙竹護寒雲鴈聲客裏誰先𦗟¶
愁絶惟應我共君¶
　　　冬至¶
盡知陽復閗迎新我獨無家嘆此身児女一&KR0025;埋沒後¶
眼中骨&KR0079;是何人¶
　　　除夜¶
客&KR0213;無人更寂寥聲傳爆竹隔林遥㡬多時莭何堪恨¶
<pb:KR4e0043_SBCK_010-9a>¶
送却流年是此宵¶
　　　次韻楊孟載夢歸¶
夢歸&KR0379;喜覺還悲長&KR0003;歸期未有期莫恠燈前重垂淚¶
一千里外對眠時¶
　　　𦗟笛¶
雨映涼天晚更新笛聲𨼆約在東隣眼中多少飄零者¶
誰是梁園曲裏人¶
笛裏新翻曲譜新餘聲掩抑散遥隣聴来我最思郷切¶
不獨山陽作賦人¶
　　　送頋謹中還吴¶
埜店風花傍客飛尊前長是涙沾衣相逢相别俱零落¶
<pb:KR4e0043_SBCK_010-9b>¶
君向江南我未歸¶
　　　送陳知縣赴寜遠¶
七十人中曽擢桂四千里外獨之官已知逰宦非常別¶
不用匆匆惜去難¶
　　　送方給事中¶
南風花滿荔枝林路出湖山百嶂&KR0055;惟有白雲長在眼¶
三千里逺寄歸心¶
　　　送山西謝貟外題楊憲副詩後¶
故人来誦故人詩千里秋風致逺思囬首太行何處是¶
亂山紅葉鴈来時¶
　　　送葉知縣¶
<pb:KR4e0043_SBCK_010-10a>¶
黄葦丹楓葉落時水雲漠漠鴈来遲秋風長是身為客¶
已自傷心况別離¶
　　　題&KR0253;習之春歸得意圖¶
簮笔親當白玉墀天顏有喜獨能知歸来疋馬花盈路¶
正是春風得意時¶
　　　贈客¶
君歌掩抑有餘情我欲酬君唱未成不向江湖諳寂寞¶
如何知有㫁腸聲¶
　　　題𦘕有感(上有髙楊張王諸友詩)¶
幽禽相對弄芳春嫩竹分稍露葉新偶㸔𦘕圗懐故舊¶
眼前無㡬白頭人¶
<pb:KR4e0043_SBCK_010-10b>¶
<pb:KR4e0043_SBCK_010-10b>¶
㯽榔蔞葉當呼茶(一云非本詩)¶
遶門龍眼𣗳森然香蠟時来海外舡木&KR1231;蒲葵已成俗¶
紅蕉丹荔不論錢¶
　　　過庾嶺¶
盤盤危磴費攀躋&KR0196;瘴連雲去漸迷可是行人行不得¶
青山到䖏鷓鴣啼¶
　　　寓舎燕¶
燕子飛来日㡬遭又從窓外立花梢分明探得人心意¶
方敢㗸泥&KR0024;舊巢¶
　　　渡彭蠡至星子灣¶
水天空濶片㠶征風穏波平也自驚鎮日&KR0145;程纔近岸¶
<pb:KR4e0043_SBCK_010-11a>¶
廬山五老又来迎¶
　　　沅湘道中¶
落日荒&KR0196;野水濵鷓鴣啼處有行人東風記&KR0145;沅湘道¶
蘭葉蘭花一路春¶
　　　宿五溪聞舟中客歌¶
楓葉林邉有泊舟夜深風雨總成秋年来自是頻為客¶
一度𦗟歌一度愁¶
　　　徐溝道中与陳叔謙相失明日因&KR0009;¶
齊得庭中假𥧌時馬蹄南北遂叅差信知會合縁非偶¶
有意相㝷竟失期¶
<pb:KR4e0043_SBCK_010-11b>¶
　聮句¶
　　　怪石¶
　　　　同杜二進士寅至正戊戌過琴川福山曹太¶
　　　　雲宅見庭下𫠦壘而作¶
隂陽始分判凝結為山骨(杜)本為后土精自是元氣核¶
(徐)拔地生嶄岩凌空起峍屼(杜)罅&KR0055;耻蟻封洞窈致龍¶
窟(徐)蘿懸身&KR0013;衣苔生頂垂髪(杜)孤標&KR0770;立人㢘&KR0289;駭¶
奔卒(徐)瘦質秋愈清秀姿春更發(杜)秦王鞭不行熊渠¶
射寜沒(徐)醉𠋣覺神爽戯登恐足蹶(杜)䟽紋粲餘霞圎¶
竇𨼆寒月(徐)&KR0004;移嵐尚凝乆置泉巳竭(杜)子孫保欎林¶
翁仲非魏&KR0692;(徐)磨礱去磁礪斵削辭剞劂(杜)渦存𪧐雨¶
<pb:KR4e0043_SBCK_010-12a>¶
妍𫝑奪夏雲突(徐)透使流螢穿聳待飛鳥歇(杜)礦性禀¶
堅貞峭形謝肥腯(徐)膚縐若含皴足㫁如受刖(杜)藏匱¶
識者&KR0339;韞玉凡士佚(徐)求哀托吴夢下拜誚米謁(杜)不¶
動應有神無言詎云訥(徐)竒巧宛成&KR0280;玲瓏難作碣(杜)¶
敲擊喜鏗鍧持撑懼臲卼(徐)髙冝掛吟猿危可着棲鶻¶
(杜)謾疑夜星隕復訝晴烟㶿(徐)山靈悄憑依木怪匿恍¶
愡(杜)𠋣松枕荒堦映竹倒幽樾(徐)矯尔狀欲伸呀然氣¶
若&KR0938;(社)授書何荒唐支機亦芒芴(徐)寧許埃&KR0381;汚肯作¶
泥塗汨(杜)汝其愛護之戒言慎母忽(徐)¶
北郭集卷之十¶
