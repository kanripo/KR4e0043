# -*- mode: mandoku-view; -*-
#+TITLE: 北郭集
#+DATE: 2015-09-12 01:29:29.842933
#+PROPERTY: ID KR4e0043
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 1
#+PROPERTY: FILE SB12n0737-001北郭集-卷之一.
<pb:KR4e0043_SBCK_001-1a>¶
北郭集巻之一¶
　樂府(詞吟)吴　郡　徐　賁　㓜　文　著¶
　　　古别離¶
淸晨戒嚴裝送别河之干北風塞上起黄沙浩漫漫氷¶
雪日以繁徒旅日以寒不悲道路遠所愁衣裳單徒行¶
義不可徒使摧心肝流光信奔馳君歸有時待但惜少¶
年去坐令顔色改¶
　　　上留田¶
羽翼偏不能飛上留田車輪單安可馳上留田有弟有¶
弟寒且飢上留田為其兄者知不知上留田父母既沒¶
鞠者為誰上留田¶
<pb:KR4e0043_SBCK_001-1b>¶
　　　五&KR0462;組¶
五襍組機上絲徃復還盤中棊不&KR0023;已人别離¶
五襍組園中花徃復還陌上車不&KR0023;已人無家¶
　　　行路難¶
桃李不冬發寧識霜雪威丈夫不出門安知道路危渡¶
河恐傾覆登山苦嶮巘假問何乃爾言有名利覊名利¶
孰不志命繫造化為請君勿躁進藏器且待時¶
　　　巫山高¶
巫山峯十二一一向陽䑓聞説君王夢曾逢神女來樹¶
色悽離恨猿響抱餘哀至今雲雨裏徒使後人猜¶
　　　邯鄲才人嫁為厮養卒婦¶
<pb:KR4e0043_SBCK_001-2a>¶
妾夲邯鄲富家女學得詩書絶歌舞小時恩例選入宫¶
天顔一顧生春風崇䑓徃來十五載玉容無復桃花紅¶
君王寵新盛開宴還同賤妾初時見君邊銀燭照華筵¶
妾䖏秋螢閉深院當時自喜才名人如今始信詩書貧¶
辭君去嫁厮養卒不怨君王怨妾身¶
　　　車遥遥送張都事¶
車遥遥馬騤騤車馬聮翩來君行獨驅馳北風吹城暗¶
摧土黄榆霜多寒入皷車徒過關鷄未啼木葉千山夜¶
如雨丈夫立志期有成何辭辛苦闗山行¶
　　　折楊栁¶
人言折栁愁我言折栁好倘向栁邊行識君去時道¶
<pb:KR4e0043_SBCK_001-2b>¶
　　　名都一何綺¶
名都誇綺麗千門爭向開射熊舊闢舘迎鳯新築䑓畵¶
轂金吾過駿馬玉璫來縱横九衢裏日日逐塵埃¶
　　　神絃曲¶
靈風颭旗日光黑燈影半明斜照壁湘筠颯颯泣慘悽¶
翠裙香帶蘭葉齊跳梁綘鼠舞碧鷄神鴉飛出寒烟啼¶
紙錢嘯火高懸樹千輪萬騎登天去¶
　　　神絃别曲¶
桂葉吹香楚花雨十二離鵉夢中語緑蛾紺&KR0288;團作雲¶
高軿夜降巫山女金爐蕙氣烈火濃畵簾羅幙春重重¶
翠樽進酒樂未終衆巫笑起鼓鼕鼕燭光倒射&KR0923;花紅¶
<pb:KR4e0043_SBCK_001-3a>¶
　　　從軍行¶
裝刀不用金立身不在文昨日破邯鄲歸來論功勲君¶
王更部位官属馮將軍¶
　　　别離曲¶
山風吹霜榆葉老城鴉傳聲天欲曉征徒出門駕行裝¶
斗杓倒懸月無光我停露車客停馬荒烟蕭蕭暗平野¶
一盃濁酒且湏傾九月埀楊不堪把歌聲感激絃聲繁¶
坐上醉人争咲喧相逢相别皆草草心事如絲向誰道¶
　　　新嫁娘效王建¶
隣里争來賀三朝禮數頻只是羞&KR0913;眼識郎猶未真¶
　　　五索效韓偓¶
<pb:KR4e0043_SBCK_001-3b>¶
爲性好梳褁料鬂更均腮手把百神鏡千回自照來可¶
憐手無力從郎索鏡䑓¶
昨日下河橋多被行人見花稀無䖏藏見我新粧面一¶
向不禁羞從郎索羅扇¶
幾囬畏春寒不向庭中走杏花都落盡雨長春苔厚我¶
欲掃落花從郎索鸞帚¶
琵琶性裏好曲調手中便一朝絃断盡欲接却無縁待¶
彈不可得從郎索新絃¶
閑將紅色絲結取承露囊一面芙蓉花一面雙鴛鴦不¶
藏鍼與線從郎索麝香¶
　　　新曲效温庭筠¶
<pb:KR4e0043_SBCK_001-4a>¶
深宫漏永閉靑春象床玉枕綉爲䄄虹梁日出照明錦¶
流蘇風動墮香塵鴛鴦帳裏承恩重睡起鬟斜緑雲擁¶
艷舞濃歌女伴誇芳容嬌態君王寵好風美景綺窓前¶
佳節良辰信可憐㸃腮試拭花梢粉畵眉還用麝臍烟¶
寳釵壓髩犀梳映幾度調粧看不定雙鳯雕成白玉䑓¶
四龍蟠作黄金鏡粧成只是自焚香絳唇紅靨間明璫¶
歛笑藏羞向窓坐時理銀箏更炙簧内家花栁春風早¶
桃園杏圃聞黄鳥花鳥撩人可觧禁多歡多樂年年好¶
一從少小擅風流日來歡御鳯凰樓侍奉君王無所願¶
上祝萬嵗又千秋¶
　　　切切重切切贈普仲淵¶
<pb:KR4e0043_SBCK_001-4b>¶
切切重切切相逢復相别君行車有輪我車去無因千¶
里更萬里宛轉車輪裏闗山路嶮巇行速寕行遲¶
　　　塞上曲¶
十五見天子十八領邊兵曾將一羽箭嬴得射鵰名¶
　　　新絃曲¶
絃頭響淸人愛憐曲多彈雜難爲絃一寛一&KR0131;調復亂¶
卻把新絃一齊换新絃換上等要聴舊絃換下誰來看¶
舊絃舊絃莫謾悲新絃還當有舊時¶
　　　采蓮曲¶
采蓮莫采多采多莖傷手手傷有時好傷我池中藕¶
　　　蠶婦詞¶
<pb:KR4e0043_SBCK_001-5a>¶
采桑復采桑采桑未盈筐今年小姑嫁蠶多獨自忙¶
　　　三婦詞¶
大婦能刺綉中婦觧藏鈎小婦知音樂纎手彈箜篌上¶
客且安坐風光無日休¶
　　　幽蘭曲¶
幽蘭不是尋常草長葉叢叢紫花小幾見東風夢裏來¶
緑豔烟濃紅日曉&KR0200;窓護春春意暖宛轉淸香吹不断¶
美人昨夜度瑶琴白雪新消楚江滿¶
　　　湘妃曲¶
蠻娘唱怨鮫房黒氷瑟嘈嘈機罷織寒濃翠薄妬蟬衫¶
烟梧風竹斕斒色鳯聲天逺有誰聞雙蛾黛影愁不分¶
<pb:KR4e0043_SBCK_001-5b>¶
楚山九㸃秋未老淚花染盡瀟湘雲¶
　　　靑樓曲¶
綺綉列中堂羅扇映穠粧鈿花新様製釵梁出意長藏¶
香詒荀令笑指調周郎不應妙歌舞舊得事平陽¶
　　　洛陽陌¶
君家天津南我家孟津北都因看花來相逢不相識¶
　　　靑靑水中蒲¶
靑靑水中蒲織作團團扇不肯贈傍人自掩春風面¶
　　　道逢鎦武威¶
昨夜看燈歸道逢鎦武威將燈調人咲連手挽羅衣引¶
上東城路邀我他家去都無女伴隨嬌羞不成怒郎心¶
<pb:KR4e0043_SBCK_001-6a>¶
莫亂想想著直湏媒蘭衾胡敢御一夜坐堆堆¶
　　　龍門有孤桐¶
龍門有孤桐斵爲三尺琴良材不易得軫玉而徽金冷¶
冷七絃間一彈淸我心要知在自適奚必求知音¶
　　　將軍行¶
朝出飛狐塞暮返雲中營提擕燕代卒意氣恣縱横屢¶
奉天子詔萬里得專征霜風寳刀利曉日炫朱明弯弧¶
白象斵重鎧文犀成虜騎不敢向三邊盡知名裨校擁¶
纛前都護随鑣行首功不足計當為誇擒生¶
　　　猛虎行¶
爾虎從何來㨿住三义口昨日啖東家猪今日噬西家¶
<pb:KR4e0043_SBCK_001-6b>¶
狗山中百獸不敢鳴白楊黄竹隂風生隣家少年憑意¶
氣彎弓掛箭廵山行夜深月黑候虎出明朝荒草餘白¶
骨¶
　　　擊筑行和髙季廸韻同張記室憲賦¶
和君擊筑吟請君側耳聴不是更容貎誰能知姓名主¶
人莫稱善坐客何須驚酒酣欲罷奏壯心難自平¶
　　　短歌行贈杜君寅¶
白日雖苦短萬里落復生人生自有限難極歡愛情愚¶
者謀在食知者志在名愚智各有求誰能免經營秋花¶
容易老秋葉難再榮對酒心已醉酌酒淚先傾我非不¶
能遣柰此愁相縈君亦失意人請吟短歌行短短意自¶
<pb:KR4e0043_SBCK_001-7a>¶
長展轉歌不停¶
　　　遊仙詞¶
浮遊虛空界蕭洒飛雲䑓靈光照八景真氣凌三台日¶
出東皇降月生西母來絳玉裝書笈文螺製酒盃長歌¶
忽俛首溟渤揚黄埃¶
　　　賈客行¶
賈客船中貨如積朝在江南暮江北平生産業寄風波¶
姓名不入州司籍船頭賽神巫唱歌舉酒再拜酹江波¶
紙錢百垜不知數黄金但願如其多須臾神去風亦息¶
全家散福歡無極相期盡説莫種田種田歳歳多徭役¶
　　　靑絲白馬歌¶
<pb:KR4e0043_SBCK_001-7b>¶
銀鞍白馬靑絲韁容顔花艷少年郎有時繫馬垂楊樹¶
逐翠尋香入花去¶
　　　對鏡詞¶
蓮壺漏轉銅龍泣露壓香塵玉堦濕欲理殘粧喚鏡來¶
恰在石榴花下立犀梳未整寳&KR0107;偏緑鬟嬌&KR4182;芙蓉烟¶
孤鸞飛入月中去離愁脉脉空嬋娟¶
　　　宫中夏夜詞¶
&KR0765;露下蓮池雲廊夜歩時小鬟痴欲睡頻説斗杓移¶
　　　扶南曲辭歌¶
紅日映髙樹晴光入綺䟽鈿屏開八字銀鑰啓雙魚羙¶
人曉粧罷流鶯春語初中使簾前立直待上金輿¶
<pb:KR4e0043_SBCK_001-8a>¶
　　　長歌復短歌四章¶
長歌長短歌短百歳人生那得滿昔不樂今何如少年¶
焉用多讀書枽樞甕牖為窮儒¶
短歌短長歌長男兒有足行四方鞍在馬輪在車請君¶
莫言道路賖安能局束長在家¶
長歌停短歌起春風吹入行人耳壯年少老日多人生¶
有志莫蹉跎致君堯舜當如何¶
短歌歇長歌續百年碌碌復碌碌交者多知者少取次¶
論心皆草草志士棲遲眼中老¶
　　　田家行¶
谿南種田溪北住屋東栽枽屋西樹阿翁八十不出户¶
<pb:KR4e0043_SBCK_001-8b>¶
長男踏車婦織布大女送飯小絡紗㓜男放牛未還家¶
年年納得官家足篋有餘布甑有粟田家古來多苦辛¶
飽暖各自全一身我願子孫親畎畝終身不識離鄉苦¶
　　　農父謡送顧明府由呉邑陞常熟¶
我家茆屋臨官道前種桑麻後梨棗年年力作不違時¶
人有餘粮牛有草官長下車今五年老身不到州縣前¶
鄉無吏胥門户靜家家盡稱官長賢大男入郭買田具¶
始知官長移官去來時憶向官道迎今日去時須送行¶
攀轅欲留留不止我民愴惶彼民喜殷勤再拜官道傍¶
願飲三江一杯水¶
　　　漁父篇贈瞿敬夫¶
<pb:KR4e0043_SBCK_001-9a>¶
君夲烟波一釣徒載得全家入五湖耽詩每笑唐髙士¶
致産能輕越大夫徃來不向州城住朝泊西岩夜東渚¶
筆床茶&KR0883;何用將篷底惟留釣魚具第四橋頭春水多¶
朝朝暮暮自經過緑蓑常帶桃花雨白槳頻翻荇葉波¶
春風秋月年年好銅斗歌中鬂華老閑愁捴在醉中消¶
樂事從教行處少但取魚來不論遲黄梁緑竹手親炊¶
飽時把釣醒時唱世事於君定不知¶
　　　栁短短送陳舜道¶
栁短短春江滿蘭渚雪融香東風釀春暖山長水更遥¶
浩蕩木蘭橈蘭橈向何䖏送君行南昌去離愁落日烟¶
中樹¶
<pb:KR4e0043_SBCK_001-9b>¶
　　　白蘋花送王汝器¶
白蘋花緑蘼草南風吹碧波五月湘江道行人勸酒離¶
緒多棹女棹郎歌棹歌黄鸝啼時風景好大堤日落柰¶
君何君今去不可留山疊疊水悠悠¶
　　　明月篇贈章子向¶
商飈拂絳河圓月溢金波澄隂斜映桐池近爽氣遥連¶
桂渚多穿櫳窺帳虚塵淨鍳帷照牅芳香冷翫賞何人¶
倚畵欄瑶華翠羽流空影含情抱琴為調絃絃中新曲¶
重堪憐不見嫦娥空歳歳漫思湘女自年年天上人間¶
秋浩浩此時此景誰家好陳王園内咏初成庾令樓中¶
醉欲倒松醪椒醑滿金杯嘉客良朋逐夜來當筵光彩¶
<pb:KR4e0043_SBCK_001-10a>¶
聊供覽不須催駕上瑶䑓¶
　　　聽烏詞為陳惟允賦¶
烏烏烏鳴相呼朝飼雛晚飼雛昨日飼雛雛尚小今日¶
雛飛烏已老老烏長日不出飛衆雛反飼啣食歸飛飛¶
不離君家屋夜後還來屋頭宿屋中主人千萬情見烏¶
得飼不敢驚願歸見親學烏飼軒不名烏人不媿¶
　　　愛日吟為孫希範賦¶
讀書從教寸晷移照鏡不怕朱顏衰阿翁埀白年有限¶
只恐烏飛去難返人生在世誰無親亂來各自迯一身¶
十家父子九離散似君團圞能幾人白日可買金可得¶
使翁壽長應不惜¶
<pb:KR4e0043_SBCK_001-10b>¶
　　　望雲詞為貝公逺賦¶
朝望雲悠悠暮望雲漠漠望雲雲不盡思親雙淚落迢¶
迢親舍東海濵但見白雲不見親得親身安年不老還¶
家雖遲心亦好¶
　　　蓼莪吟為朱公路作¶
昨日春雨好莪葉青青小今日秋霜飛靑青盡枯槁秋¶
霜春雨各有時兩丸東西寧少遲兒今得官親不在滿¶
地寒蒿不堪採¶
　　　歳晚行贈習尚鏞駕部¶
苦哉歳晚西風悲美人不來寒鴈啼十年裘馬走南北¶
秃髮已白歸無期悠悠世事春前草淺碧嬌濃豈終好¶
<pb:KR4e0043_SBCK_001-11a>¶
長路崢嶸駑馬勞坐覺今晨色枯槁海内英雄今幾人¶
逢時吐氣干青雲當前勸酒君莫逆但願四海生陽春¶
君不見昨夜天邊孤鳯鳴老夫伏枕雙涕泠¶
　　　梅花清夢辭與貝廷琚&KR0054;士同賦¶
愁雲淡淡揺碧空&KR0200;窓虚掩閑㣲風芳魂欲迷踈影亂¶
滿庭細月香溟濛夜景沉沉春漠漠翠禽啼春春不覺¶
水澁銅龍漏轉遲霜華暗妬青綾薄惱情横玉泣小鸞¶
&KR0030;屏殘燭圍素寒起来重覓舊遊處曉烟十二空闌干¶
　　　海雪詞與唐處敬題¶
&KR0366;桒亭亭塵帖帖三山曲連屏様疊馮夷竊得鮫人綃¶
巧裁六花不用刀瓊芳攪空夜迷影神挾剛風去俄頃¶
<pb:KR4e0043_SBCK_001-11b>¶
馬䘖骨戰泣貝宫咸池凍合烏愁冷回首烟生九㸃青¶
氷車飛輪天上行下看荒月斜照城鼓角未醒鷄無聲¶
　　　雷雨護嬰詞¶
少婦抱兒行且遲雷雨路中忽遇之兒驚欲啼手護兒¶
道傍逆旅固可依君不見王凝妻¶
北郭集卷之一¶
#+PROPERTY: JUAN 1
#+PROPERTY: FILE SB12n0738-001北郭集補遺-一卷.
<pb:KR4e0043_SBCK_001-1a>¶
翠削芙蓉&KR0029;碧霄&KR0777;空霞磴度飛軺絶壁金銀雙闕迥¶
澄空鐘磬萬山岧天門過雨嵐光合日觀標霞海色遥¶
穹碑讀罷占遺跡欲共元暉問泬㵳¶
