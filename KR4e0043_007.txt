# -*- mode: mandoku-view; -*-
#+TITLE: 北郭集
#+DATE: 2015-09-12 01:29:30.176733
#+PROPERTY: ID KR4e0043
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 7
#+PROPERTY: FILE SB12n0737-007北郭集-卷之七.
<pb:KR4e0043_SBCK_007-1a>¶
北郭集卷之七¶
　七言律　呉　郡　徐　賁　㓜文　著¶
　　　&KR0009;周記室&KR0130;道¶
湖波遥帯夕陽低想得君家住更西隔岸衆山晴稍出¶
當門幽鳥晚猶啼酒縁客裏偏䏻飲詩到愁邊只謾題¶
欲倩歸雲&KR0009;離思如何却向望中迷¶
　　　次髙二季迪㽞別韻(婁江東舘)¶
柴門村徑帯溪橋来徃因君豈惮遥淺水不波仍𣻌𣻌¶
踈林無雨自蕭蕭檣㽞夕照人將別江作新寒酒易消¶
明日秋風重悵望還將離思託歸潮¶
　　　送張山人還天平¶
<pb:KR4e0043_SBCK_007-1b>¶
㡬欲求田&KR0018;舊盟羡君西崦草堂成毎縁種橘多&KR0271;地¶
獨為修琴始到城黄葉巳先霜降落白雲長在雨餘生¶
龍門林屋無多逺此去尋幽莫計程¶
　　　晚過廣福精舍訪傳上人¶
水隂山色晚依㣲松映襌房竹映扉幽鳥不縁留客語¶
閑僧方自施經歸移来片石安茶器兮得孤雲&KR0024;衲衣¶
杖屦不嫌頻過共道心乆與世相違¶
　　　贈醫士吕彦倫和王原吉韻¶
橘花開處杏隂青百草吹香覺地靈貧士願㽞賖藥劵¶
故人思讀衞生&KR0052;玄霜玉臼晴猶&KR0668;華月丹房夜不扄¶
張緒苦吟仍病肺乞和熊膽護脩齡¶
<pb:KR4e0043_SBCK_007-2a>¶
　　　送馬敬常縣丞(得南字)¶
樓𠋣層城擁翠嵐登髙送別思那堪䨇溪到郡同流北¶
千嶂連𨵿盡向南澹澹水隂雲度渚䔥蕭荷響雨鳴潭¶
㝷常不醉臨岐酒今日因君飲易酣¶
　　　待董彦正文學次王守敬主簿韻¶
旅舘江湖苦徃來那堪時節併相催雪當臘盡寒&KR0138;見¶
梅在春前凍未開野客過期空具&KR0112;山童不語訝停盃¶
相思獨坐寒齋晩禁得邉城鼓角哀¶
　　　許將軍墓¶
鄉人傳有漢將軍南郭橋邉是故墳印出土中存&KR0199;字¶
碑殘火後失全文旗&KR1032;虎牙空落木劔埋龍氣只寒雲¶
<pb:KR4e0043_SBCK_007-2b>¶
當時祕器多榮賜功業于今恨不聞¶
　　　病中&KR0009;北郭諸友¶
病中長日唯思睡家僻因憐寢舎幽山暗園林多夏蝶¶
樹荒城郭少晴鳩藥囊臥具&KR0147;重整酒債詩縁得暫休¶
&KR0077;憶故人居咫尺可能相過慰&KR0359;愁¶
　　　送金子肅¶
客中相見客中憐江海知名記十年歸路正當歸鴈後¶
送君&KR0077;在送春前迢迢烟水分行棹浩浩鶯花共别筵¶
自信&KR0685;生足逰賞看山重約豈無縁¶
　　　夜坐次張士行太常韻¶
練衣入夜更蕭騷草暗閑堦露漸凋青鳥音書雲外至¶
<pb:KR4e0043_SBCK_007-3a>¶
素娥環珮月中揺醉来猶記題羅扇夢去曾教听玉簫¶
獨坐無端思徃事秋風客舘正&KR0705;&KR0705;¶
　　　荅髙季廸期逰雲岩¶
山中風景綠隂時但淂閑行莫恨遲啼鳥猶能知&KR0134;酒¶
餘花應是待題詩且將盡日酬登覧况值頻年在亂離¶
晴雨明朝那可定故人何用預相期¶
　　　丁未六月廿八夜作¶
西風作雨又仍休臥起園齋夜更幽天黒露華凉不下¶
雲踈河影淡還流隂&KR0393;齊響渾&KR0111;夏落葉頻飄預報秋¶
亂後俄驚時莭異却將何計為消憂¶
　　　瓊&KR0078;墓¶
<pb:KR4e0043_SBCK_007-3b>¶
舘娃官&KR0187;已堪愁况是泉䑓閟小丘月冷寳奩無復曉¶
地室玉鴈不知秋蘿間舊屋僧来住竹下新亭客過逰¶
不有佳名㽞郡志誰&KR0014;識此為停舟¶
　　　同高季廸過東丘蘭若訪吕志學¶
路入斜塘始泊舟喜同故友訪東丘知君暫寓當幽寺¶
念我&KR0138;㱕自遠州水外髙㠶沙浦月烟中餘稻墓田秋¶
臨尊何用多悲感今日相看尚黒頭¶
　　　送𡊮伯貞之湖廣¶
尋常送別自堪憐君去那能不悵然客路有蘭知楚地¶
驛亭多雨憶吴天離鴻一一風檣外寒水程程雪嶂前¶
後夜相思千里隔江鄉梅桞是新年¶
<pb:KR4e0043_SBCK_007-4a>¶
　　　過俞幻闇故㞐¶
水南別業逺無隣我獨重来是故人經榻香燈非舊火¶
禅房花木自新春傳心曽嗣髙僧法画影空㽞居士身¶
&KR1254;㓕不知何可樂凡情未免為沾巾¶
　　　過姚大臨寓所¶
客居龍井古庄前兵後人家㡬變迁亂丗昔来求避地¶
故郷今想賦歸田曽邀霽月看花夜憶別春風禁酒年¶
此日重過誰&KR0049;我寒&KR0196;衰草却㽞連¶
　　　南園廢宅¶
桂堂傾圯藕池枯舊&KR4173;新移路轉迂射圃春風誰走馬¶
歌䑓夜月自啼烏看花尚有閑人到索酒今無醉客呼¶
<pb:KR4e0043_SBCK_007-4b>¶
多少侯家盡消廢如何来此獨踟蹰¶
　　　張叔芳南澗草堂¶
浴鵠灣頭舊𨼆居五峰秀色在庭除山田曾種仙家玉¶
石室猶蔵外史書雨足澗聲春𤁋&KR0377;風平柳影月踈踈¶
百年文物惟君在結搆重来是亂餘¶
　　　鄭靜思少監山荘¶
祕書觧綬還山日移得全家住白雲閑&KR0187;樵漁教子習¶
老耒藥茗頼僧分双巖𣗳合千層緑百嶂霞明五色文¶
此去石橋原不逺鐘聲只在座中聞¶
　　　&KR0009;衍斯道上人¶
已知出丗萬縁&KR0432;誰謂詩窮道亦窮双&KR0130;徧行黄葉雨¶
<pb:KR4e0043_SBCK_007-5a>¶
三衣獨坐碧蘿風荒山泉石皆兵後古室香𤎆自定中¶
愧我逺歸千里客投閒未得與師同¶
　　　次韻荅陳文度¶
亂餘得返故郷居正謂光生腐草餘閔已欲憑誰作賦¶
絶交寕許我為書行看殘菊知身老坐對寒鴉愧鬂踈¶
准擬求田成𨼆計天於此意可教如¶
　　　病中&KR0009;髙季迪¶
一榻髙眠薜荔間閉門瘦减鏡中顔亂来難免心多慮¶
病乆番令萝淂閑踈雨林花春落競斜風巢燕晚飛還¶
藥爐&KR0063;&KR0049;呼児煮此外升沉緫不𨵿¶
　　　錢氏池園燕集得春字¶
<pb:KR4e0043_SBCK_007-5b>¶
　幸存萬死一吟身燕賞良時豈厭頻開到㨂花風乍暖¶
　啼殘桒扈雨辤春清樽偏觧欹愁客短𩬊空慙對故人¶
　經此亂離今得見論情便覺轉相親¶
　　　　陳&KR0098;中亂後㱕故隴管居見&KR0009;奉荅¶
　萬事由来信有天癯儒只合住林泉蔵書自搆山中屋¶
　束帶仍耕墓下田但對老農談亦好何湏漂母識為賢¶
　壮年未㫁人間丗且盡平生嫁娶縁¶
　　　　訪馮信卿縣令¶
　来覓幽蹤野水邊荒村𣗳裡起新&KR0196;梨花蕭寺哦詩處¶
　春水平湖把酒前念我身&KR0052;遷逐在喜君家值亂離全¶
　當時悵望天涯外今日翻思始惘然¶
<pb:KR4e0043_SBCK_007-6a>¶
　　　次韻金子粛卜居¶
君家茅屋去村西地接湖渠水上畦黄菊遍生風掩戸¶
綠萱新長雪消泥酒香門客船中送詩好隣僧院裏題¶
誰道亂離無樂土此鄊還自有安棲¶
　　　次韻荅馮信卿見&KR0009;¶
自愧才踈老澗濵此身非是避風塵長貧為讀&KR0188;經熟¶
多病應同藥褁親僧惠竹枝䡖作杖客分荷葉小裁巾¶
故人眼底惟君在深喜書耒問我頻¶
　　　&KR0009;酈尚徳王汝器¶
塵丗閑身遂兩違扁舟&KR0063;是入城稀看花雨裏宜髙&KR0282;¶
穫稻霜餘或短衣玄鳥年年依屋住白鷗日日遶門飛¶
<pb:KR4e0043_SBCK_007-6b>¶
尋君不用重相問梅子林西竹下扉¶
　　　哭韓景華教諭¶
命終萬事亦徒然辛苦㣲名五十年頭白尚嗟弹有鋏¶
家貧信是坐無氊梨花寒食新墳上楊葉秋風舊宅前¶
兩䖏經過皆草草一杯未得酹重泉¶
　　　送王守敬歸淮南¶
大江北望渺煙波君及歸時柰別何詩卷自添新賦咏¶
客程還厯舊經過芰荷浦裏人家少魚米鄉中估舶多¶
謾有一尊相對飲秋風又起棹&KR0048;歌¶
　　　㳄韻髙季迪喜予北㱕相訪江渚之作¶
客裏頻思大𣗳村歸来還喜舊情存十年夢𥧌憑詩&KR0009;¶
<pb:KR4e0043_SBCK_007-7a>¶
千里風霜藉酒論江上衣裳冬倍冷竹間窓户晝猶昏¶
従今會別非遐逺不學梅花易㫁魂¶
　　　逰張林山在甫里¶
偶為尋花到竹西兩山雲氣接髙低午煙僧舍林塘窗¶
春野人家草𣗳齊水鶴晴時行麥壠園蜂暖䖏識蘭畦¶
自憐遠地歸来後&KR0138;是登臨便感悽¶
　　　双頭菊為周孟瞻昆仲賦¶
籬落花開並蒂黄相依不是競秋光情親共冐重陽雨¶
志傲同&KR0466;十月霜莫道寒英為獨秀湏知晚莭有聨芳¶
譜中異品誰能及只合題名作棣棠¶
　　　&KR0009;渭僧清遠¶
<pb:KR4e0043_SBCK_007-7b>¶
自喜幽㞐接上方風煙野墅共相望禅邉梅老知僧臘¶
經裏蓮芳悟性香石為弹琴曾作薦屋縁蔵茗別開房¶
日長何䖏堪消暑欲借山中竹下凉¶
　　　山閣夜坐¶
山閣巖巖俯下方望来暝色向蒼茫岡巒暗失髙低𫝑¶
星斗平垂逺近光棲鳥鳴雞絰火亂踈松修竹引流長¶
相期白日重登此要及春時覧衆芳¶
　　　樂善庵訪張山人不遇¶
欲使餘生得遂閒重来林下扣禅関惟聞澗鳥時鳴澗¶
却訝山人復出山雨草漸荒幽徑裏風泉仍響古松間¶
自將吟咏酬終日𢬵&KR0145;扁舟載月還¶
<pb:KR4e0043_SBCK_007-8a>¶
　　　浩師房別李伯章¶
君今初到我將還離合都従一夕間草草&KR0172;情燈下酒¶
悠悠去夢月中山秋堂鐘静催禅定寒榻香来伴客閑¶
莫恠相逢論行樂壮年無㡬鬂成斑¶
　　　送珣楚山還廣濟¶
一来&KR0003;法衆皈依雲水無心又復歸處處逢僧㽞半偈¶
時時禮佛備三衣齋筵赴徧人縁喜净業修多丗熊違¶
雞罩山前明月夜家徒相候啓禅扉¶
　　　&KR0009;&KR0253;道士¶
雲鶴飄然去莫親還家猶似異鄉貧巳知靜樂軒中夢¶
無復玄都&KR0026;&KR0187;春綠簡盡編吟後稿朱符長佩病餘身¶
<pb:KR4e0043_SBCK_007-8b>¶
近聞劍跡投岩壑終作人間避丗人¶
　　　送重衲住武康楊庵¶
和王功業太常書額賜禅宮表墓&KR0469;香炷四時同佛供¶
松風百嶂有僧居鼔鐘聲𨼆髙秋外樓閣名存刼火餘¶
此去封禺山色逺佇看一錫度&KR0432;虗¶
　　　崑山道中¶
鴻鴈天寒儔侣稀秋風遠客獨思歸碧山盡䖏雲相續¶
白水明邊鷺自飛漠漠蘆花迷望眼䔥蕭荷葉𢡖征衣¶
此行頼共知心語一棹夷猶竟落暉¶
　　　登崑山次易九成諸友韻¶
故舊相違西復東登臨偶得此時同鐘聲響落松隂外¶
<pb:KR4e0043_SBCK_007-9a>¶
帆影来&KR0025;海氣中山&KR0294;洞寒銷刼火石僧龕古閉香風¶
可憐莭届重陽近斜日秒明萬葉紅¶
　　　次韻髙翰林啓喜予見過之作¶
相逢巳似恨来遲况是秋風欲盡時念我身便林下服¶
喜君家冨篋中詩清江杳杳曽行路黄柳䔥蕭舊折枝¶
無限尊前雲共鳥應知此䖏感離思¶
　　　和楊儀曹基舟次邵白懷&KR0009;¶
了無得失歎雞蟲南北驅馳數載中奉使子諳天逺近¶
居閑我識瀤西東𦘕船湖渚髙郵驛茅屋江郷短褐風¶
何日歸来譲王里雲山談咲一尊同¶
　　　道塲山寺¶
<pb:KR4e0043_SBCK_007-9b>¶
景物凄凉異昔年佛宫草𣗳暗荒&KR0196;千盤日色峰頭轉¶
百道泉聲石上懸覺鳥有時酬客語慈雲何䖏伴僧禅¶
莫言樓閣成空想地勝山靈亦變遷¶
　　　重逰道塲¶
路入千峰石磴危&KR0052;䑓香閣但餘基僧&KR0025;離亂居山少¶
客為登臨出寺遲伏乕已無岩下錫放魚空有竹邉池¶
曾聞至治承平日簫鼓春風過六時¶
　　　送彭伯忻僉憲赴河南題画¶
載筆同趨侍&KR0025;班曽將翰墨動龍顔綉衣又向河南¶
去玉莭新&KR0025;海上還千里舟航通洛水中原文物上夷¶
山當時不得相追餞謾&KR0009;離情𦘕軸間¶
<pb:KR4e0043_SBCK_007-10a>¶
　　　贈𨼆者次毛伯譲韻¶
歸𨼆柴桑計已成行歌曵&KR0130;作啇聲朝廷有詔徴遺逸¶
刺史無人識姓名山鳥下堦窺飲器野猿移石寘棋枰¶
西風茅屋年年捲惟有黄花不世情¶
　　　贈趙安道¶
偶爲行春此訪君山圍野墅𪧐晴雲藥田鶴守畊相&KR0049;¶
隣屋茶香飲見分林下㸔花多是杏溪潯拾草始知芸¶
每聞𢬵醉消長日誰復来題白練裙¶
　　　春宫詞¶
沉沉別院語流鶯驚㫁春風夢裏情坐試舞衣因力倦¶
起臨粧鏡覺愁生餘香細拂芙蓉帳小燕頻窺翡翠旌¶
<pb:KR4e0043_SBCK_007-10b>¶
不意中官傳喚急待朝得與殿頭行¶
　　　藏春軒¶
溪上幽居小逕斜柳垣長日護春華時時清燕無非酒¶
處處閑行總是花自有軒窓留景物肯教&KR0597;蝶過隣家¶
桃情杏思渾忘却囬首東風不用嗟¶
　　　題胡玄素𦘕山居圖¶
㡬度尋幽到澗阿荒谿峻嶺入烟蘿白雲九曲人家少¶
黄葉千林虎跡多試茗就當泉上飲㸔花湏向酒邉歌¶
相逄重憶山中客獨對新圗奈別何¶
　　　九月十六日陳逸人旭訪余蜀山中明日將還¶
　　　武唐因賦此送别(仲昇)¶
<pb:KR4e0043_SBCK_007-11a>¶
門掩荒山萬木空獨憐逺客此相同黄花興减重陽後¶
白𩬊愁多暮雨中雙劍不縁悲異國一杯未易醉西風¶
明朝離思知何處秋水遥天有去鴻¶
　　　&KR0009;王校書止仲¶
他鄊毎憶故郷雲此日還山又憶君菊老豈堪秋後采¶
猿啼猶佀客中聞風帆漁艇行無次野水寒烟去莫分¶
不是題詩不相&KR0009;孤鴻也自念離群¶
　　　園𨼆圖送方以常¶
曽聞學圃成髙𨼆今日携書是宦逰隔屋尚通分溜筧¶
傍溪空覔㸔花舟菘葵盡作隣僧供芋栗還憑野老收¶
後夜月明江上夢應随歸鶴到林丘¶
<pb:KR4e0043_SBCK_007-11b>¶
　　　題宋叅政記事狀後¶
江湖&KR0271;老七朝臣　聖主臨軒属問頻殿陛屡曽聴曵¶
履都門誰復継埋輪拜官南省推功舊&KR0013;寵東宫賜翰¶
新豈料賢郞歸第日上尊空酹九原塵¶
　　　送王架閣南歸(惟賢)¶
蘭橈暫駐酒停斟隔浦誰歌送別吟歸鴈不随南去客¶
飛雲猶載北来心野梅官柳愁相映暮雨春江思共&KR0055;¶
想得慈親𠋣門乆逄山逄水莫登臨¶
　　　白塔懐古¶
荒山欲逐鳯飛騫誰構浮屠壓&KR0230;園土厚尚封南渡骨¶
月明不照北歸魂海門有路双龍去沙磧無潮萬馬屯¶
<pb:KR4e0043_SBCK_007-12a>¶
莫向秋風重悵望&KR0394;王宫殿易黄昏¶
　　　江西途中寄吴城北郭王李諸友¶
雨晴沙渚片帆&KR0271;葭菼飛花鴈呌哀千里有情思北郭¶
半年無夢落南䑓山遮故國層層出雲押長江片片来¶
可是宦途吟思惡強憑尺牘凂清才¶
　　　題彭江¶
逺水殘陽落釣舟逺村漸見野烟收菱歌歸浦家家夕¶
楊葉驚風𣗳𣗳秋昨日夢非今日夢他郷愁是故郷愁¶
自憐乆&KR0018;山中桂毎向江湖憶舊丘¶
　　　登廣州城樓¶
五嶺南来瘴海&KR0055;秋風榕葉尚隂隂安期一去家遺舄¶
<pb:KR4e0043_SBCK_007-12b>¶
陸賈重来槖有金門限虎頭潮上下城&KR0271;鴈翅客登臨¶
清時不用頻興感萬里惟存向闕心¶
　　　送日本僧¶
萬里扶桑曉色㣲海天空濶去人稀木杯不用随潮度¶
金策惟應向日飛去路猶飡中土飯到家重着故郷衣¶
國人應問如来法帯取西天貝葉歸¶
　　　荅故人楊憲副孟載¶
憶在并州喜合并别来兩見&KR0010;華更自知詩裏閑情少¶
頓覺樽前老態生桒&KR0037;誰家非樂土雲沙何處是邉城¶
懐君㡬度頻登覧寒日千山雪正晴¶
北郭集卷之七¶
