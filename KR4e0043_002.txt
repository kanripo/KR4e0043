# -*- mode: mandoku-view; -*-
#+TITLE: 北郭集
#+DATE: 2015-09-12 01:29:29.912555
#+PROPERTY: ID KR4e0043
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 2
#+PROPERTY: FILE SB12n0737-002北郭集-卷之二.
<pb:KR4e0043_SBCK_002-1a>¶
北郭集卷之二¶
　五言古體　吳　郡　徐　賁　㓜文　著¶
　　　雜詩六首¶
雄京據咸陽百二連山河丹樓與翠舘宫闕高峩峩天¶
中王氣集物象正熈和淸晨㑹軒盖劍佩鳴相磨侍中¶
複道上相國九逵過侯王各建邸甍棟如星羅千金交¶
趙客雙璧聘秦娥榮貴倫許史功業崇叅何勉彼蓬蓽¶
士壯志無蹉跎¶
崔嵬南國山上有百尺松挺然為良材枝葉欎蘢葱附¶
根一何髙雨露濯以蒙岩巒互叅錯危石當其衝匠者¶
徒覬覦欲取無繇從所以千載間得免斧鑿攻孰云樗¶
<pb:KR4e0043_SBCK_002-1b>¶
散木天年獨能終¶
吉士篤古道狡人飾虛情撝謙信寡過當任戒持盈叔¶
世俗多變結交諒匪輕聖主建廣業尚須多士成矧兹¶
下愚質安可捐交盟竒計固云昧前籌愧無能立身三¶
十年豈不志功名屢聞走韓魏亦欲接群英反側吾所¶
慮守已嘆孤惸誰能斷金義相與濟危傾¶
木橘何纍纍列生湘水湄年多逾茂盛土地之所宜美¶
人渡江去分種淮山陲一旦變為枳遂令木性移勉旃¶
君子操無為他人隳¶
飛鴻度衡湘遊戲寒江潯携群復挈侣浩蕩同浮沉一¶
鴻忽失意矰繳乃見侵衆鴻不忍去徘徊發哀音悲風¶
<pb:KR4e0043_SBCK_002-2a>¶
何所惡積水而又深欲渡那不得徒存恤鴻心¶
扶桑靡由登六龍信難挽我何不量力欲使白日返短¶
景苦相廹歳節忽成晚䖝蟄念在春木落命歸本循環¶
理固然天道豈云遠¶
　　　讀史(三首)¶
周衰麒麟出漢末黄河淸見之非其時徒有嘉瑞名古¶
道既緬邈企慕惟空情茫茫千祀上此義聖所明¶
堂坳不容杯渤澥納百川大小何乃殊其量使之然鄙¶
人噐易盈徳士心廣淵美哉黄叔度千古稱其賢¶
魯連天下士氣凌七國雄能令一箭書坐収遼城功秦¶
軍茍不卻高名亦成空當時受黄金遂與常人同所以¶
<pb:KR4e0043_SBCK_002-2b>¶
有志士千古欽遺風¶
　　　芟草¶
草生何離離没我園中路每行又復止念我荷鋤去對¶
此空嘆息無由展幽歩芟夷匪力殫沾裳畏晨露沾裳¶
既不可此意向誰語棄置獨歸來且當息吾慮¶
　　　次韻高士敏¶
魯連天下士倜儻好壯遊價直千里駒自非駑駘儔豫¶
讓稱國士殺身本無求人生豈不惜義在恩與讐吾也¶
慕前賢所愧失進&KR0113;黄金散還至白日去莫留持心諒¶
難許知已不易投詎無三寸舌空有一弊裘耻隨鄉里¶
兒紛紛兢伊優去從李輕車托身欲終謀高名動群雄¶
<pb:KR4e0043_SBCK_002-3a>¶
壯氣横九秋寳刀晝夜鳴逢人敢輕抽日高出蒲壘日¶
入還莎丘邊風萬里來霜寒草颼颼歸懸白鵲旗斬得¶
名王頭洗兵崤關雪飲馬黄河流天子不得見蹉跎反¶
成憂日同愽徒醉聊觧平生愁一擲百萬錢一飲連千¶
籌丈夫志不遂有若疾未瘳時徃如覆水在地誰能収¶
何當謝塵鞅終焉事巢由¶
　　　妙蓮禪院與王守敬燕¶
適從郡齋暇遂就中林約閑房夏景淸冲懷付琴酌衆¶
樹緑已稠時見餘花落池容泛斜影禽響喧幽薄佳朋¶
自難并况值良辰樂¶
　　　題兩伍張氏墓表後¶
<pb:KR4e0043_SBCK_002-3b>¶
古道逺難復澆風俗易便庸人但碌碌志士獨不然荆¶
楚尚事武寧論儒為妍企彼良伯仲委心惟簡編行義¶
弗少虧塤箎日相宣仕途並榮踐藝圃從周旋光華灼¶
&KR0022;懋裔嗣承家賢斯人竟&KR0225;邈儀容隔重泉芳蘭閟永¶
夜宰木俱遺阡孰云天無知福善兹可鐫¶
　　　舟行崑山懷陳惟寅山人¶
&KR0639;&KR0639;渡斜渚宛宛漾晴川日入風逾駚舉棹屢洄㳂荇¶
花拆還歛漪文斷更聨畔人歸負耒漁郎行扣舷煙巒¶
各閟態霞嶂獨逞妍睇近固流迅瞩逺乃遲延覊懷欣¶
暫息離思愴仍縁安得偕吟侶覩爾瑶華篇¶
　　　卧佛宣講師經院贈李道人得䖏字¶
<pb:KR4e0043_SBCK_002-4a>¶
來尋講院僧遂到看經䖏踈雲翳凉霄竹色映逾暮入¶
深鳥驚喧廽飈落高樹喜逢方外友遂適林中趣瞻詠¶
更徘徊偶然忘去住¶
　　　題虞山人家南軒(勝伯)¶
榮名衆所慕隱趣良寡知君子茍明此意羙神自怡伊¶
人習嘉遯遠與塵世離崇軒結新搆深静抱林池高荷¶
既豐溽密竹更逶迤靈禽夕下渚凉飈晨汎漪肴觴置¶
前席談燕無休時祛喧信成羙為樂詎非宜來惟動情¶
欵寄爽&KR0106;在斯¶
　　　陪潘右丞燕集¶
輕颸變新燠踈雲釀㣲晴幸接芳時燕歡承嘉㑹情筵¶
<pb:KR4e0043_SBCK_002-4b>¶
花始開杏谷鳥未聞鶯不盡杯中意更復駐前楹¶
　　　八月十五夜飲王擴相川别業得動字¶
風高海雲収月出天字空今夕寒暑均適與諸君共懽¶
深坐忘永契合飲易痛露螢寒不飛水鳥夜停哢山精¶
各濳匿銀蟾忽飛動亭亭廣寒桂不知何年種我欲問¶
姮娥素鵉無由控佳節屢變更壯心久悾恫人生非仙¶
骨有樂當自縱惜無桓伊笛為爾作三弄¶
　　　喜方張二山人見過¶
伊余積淵抱鬰鬰寡歡心披巻即追故撫景又悲今頼¶
兹二三友携挈遥相尋閲畊渉南畝属望踰前林草木¶
發佳色禽鳥相和音雖乏珎肴具淸酤聊可斟豈惟事¶
<pb:KR4e0043_SBCK_002-5a>¶
言咲亦得弄書琴泠然郢中曲婉乎洛下吟㣲此良宴¶
㑹離索信難任¶
　　　懷陽山射瀆徐隱君行正¶
繁星麗遥漢薄露下秋旻仰瞻南飛鳥局束嘆此身鬰¶
鬰耿中悄惻惻抱長貧流念故舊間矧是同宗親理歡¶
竟無繇恨離還有因托棲北山表絶跡東江津靑琴徒¶
屢奏白雪亦寡聞空持蘭與貝誰為致殷勤¶
　　　哀故樞宻西夏邁公¶
邁公西夏英價重雙白珙早年氣骨爽已覩毛髪聳讀¶
書敏前哲下筆脫荒茸鰲頭報奇㨗書上天賜寵初為¶
録事長政治不憚冗德孚島民服勢屈苖獠恐奸邪循¶
<pb:KR4e0043_SBCK_002-5b>¶
軌轍&KR0533;使駕馬覂粤洞蠻失調盜起蝟毛氄時公守團¶
練士來若泉湧儲材無大小寜論梁與栱餽餉藉民給¶
車輛再三軵非關威力加雅望素承奉大旗建高義所¶
指無不竦行安牧溪變坐息暨陽詾餘民地旋復降虜¶
道爭擁東州冠百越倚公丘山重世乏大將才今見儒¶
者勇兩府鶚交飛陞轉檄屢捧孰知孽臣謀隂黨互從¶
㬰倉皇朱亥椎禍及不旋踵天將昌群醜壞此長城鞏¶
一軍失光彩衆庶盡擗踊獨幸子𫉬存拭目茂先種姓¶
名空竹帛勲業付丘隴嵳峩㑹稽山碑石立孤塜英風¶
朝夕興落落松栢拱我來弔遺烈涙下不可壅¶
　　　喜潘牧胡布見過¶
<pb:KR4e0043_SBCK_002-6a>¶
麥候野氣和鶯時緑隂靜餘紅墜仍罥飛翠鳴還並歡¶
承竹林賢情暢蘭亭詠湘雲簾上看郢雪琴中聽逺地¶
偶來居塵事因兹屏¶
　　　過荷葉浦¶
&KR0639;&KR0639;水溶春淡淡煙銷午不見唱歌人空來荷葉浦無¶
䖏寄相思停舟采芳杜¶
　　　題銅塢後山石¶
山行興未窮復登白雲嶠石上識曾遊墨花破孤峭隣¶
僧尚未見知有幽人到¶
　　　燕余左司宅¶
初晴麗前楹輕寒沍幽院酒氣菊邊聞鑪霏竹間見禮¶
<pb:KR4e0043_SBCK_002-6b>¶
秩俱澹忘情交自深眷嘉㑹在永期閑歡足淸宴¶
　　　題陳允中山居圖¶
昔年為客䖏看圖懷故山今日還山住儼然圖畵間泉¶
來繞蘭逕月出對花關應知農事畢高坐有餘閑¶
　　　池上晚立¶
芳草湛㣲漣髙栁駐餘景喧喧林鳥繁藹藹墟煙逈幽¶
情卒難惬因兹立俄頃¶
　　　衍上人蕭然齋¶
髙林洒繁露閑齋自翛然俄聞一葉墜應我琴中絃野¶
水寒欲淺遥岑秋更妍淸晨理㭝罷窓扉靄餘烟¶
　　　七夕有雨¶
<pb:KR4e0043_SBCK_002-7a>¶
錦機織初罷鵲橋駕始成每是經年别寜辭冐雨行雲¶
帔從教濕月殿不須明但盡相逢意無語别來情¶
　　　松路山岩圖¶
青溪入花源流水春溶溶趣深屢廻轉溪上森群峯參¶
差樓觀間縹緲神仙蹤閑陪羽客行時與樵人逢踈蘿¶
映崖瀑薄雲䕃岩松孤鶴偶徘徊衆樹恒芳濃踐茲非¶
徒遊要當盡從容固乏丹泉術終期此相從¶
　　　獅子林竹下偶詠¶
客來竹林下時聞澗中琴經房在幽竹庭户皆春隂孤¶
吟遂忘返烟景生逾深¶
　　　巨峯林舘圖¶
<pb:KR4e0043_SBCK_002-7b>¶
林峯散芳氣泉木揺空濛雲房三十六窈渺烟霞中羽¶
人晞髪罷日出千花紅長吟招碧鳯小舞令靑童融心¶
醉𤣥液逍遥凌八風¶
　　　題齋前蕉石呂志學嘗題此故落句及之¶
芭蕉倚孤石粲然共幽姿南風一披拂緑葉相叅差新¶
苞曉初觧凉隂午正宜無由冩閑思對此詠君詩¶
　　　惜嬰圖¶
佳兒逢吉日内人開慶筵蘭獻庭前瑞桂降月中仙長¶
眉春與秀重瞳秋向妍客聞啼亦喜母看浴更憐擲玉¶
礲為果貽金鑄作錢武攬華弓小文持湘管圓舊知熊¶
入夢還徵鳯集肩積世寧無德傳家今有賢¶
<pb:KR4e0043_SBCK_002-8a>¶
　　　何較理閣上觀梅¶
新搆奐崇閣宿植發高梅的的循闌起矯矯逐簷來孤¶
枝偶斜轉繁花俄驟開向日光浮袂凌風香繞杯平看¶
信璚圃俯玩訝瑶臺法曺自能詠留題愧菲才¶
　　　錢彦周軒前梧竹¶
種分嶧山表本移沅水隂風枝和奏籥霜葉應鳴琴池¶
承色逾净窓當䕃更深緗花委夏井文實助春林何曾¶
務直幹秪欲抱虚心君念記清隱余將期逺尋¶
　　　悼胡氏妹¶
絲蘿既難附蕙蘭寧易親每稽通淑問那忘結素姻淚¶
餘巾上粉䰟棲帳底塵窓花始愁旦墓鳥亦悲春欲邀¶
<pb:KR4e0043_SBCK_002-8b>¶
千古月照此九原人¶
　　　題竹亭¶
斬伐來渭水結搆比黄岡雨氣森遥席蘚色翳空梁焚¶
香碧雲合掃塵蒼雪香虛心絶外有抱節此中蔵¶
　　　劍池(在&KR0849;丘)¶
闔閭試劍䖏靈泉湛澄靜苔花漬餘血石色帶古礦空¶
山秋氣寒幽林夜光冷月明樹交壁人靜霜折綆古懷¶
且當置淸景庶足領¶
　　　箭涇(靈岩山前)¶
清谿無縈廻西望渺何極岸直形如剡波迅勢如射飛¶
鷗訝流羽亂雨疑鳴鏑天狼不敢渡澤兕應當匿我志¶
<pb:KR4e0043_SBCK_002-9a>¶
弧矢間一覽如中的¶
　　　題南窓¶
南窓對高樹中夏緑以枝偶然倚窓坐值此涼風時我¶
非傲世者寄身聊在兹有酒但盡醉餘事非所知¶
　　　中秋廣福院對月貽戴尚文主簿¶
秋色靜香䑓氷輪雲漢開粲粲瑶華堕皎皎夜光來桂¶
露穠棲席蓮香滿灔盃自欣陪咲咏更與駐徘徊¶
　　　月潭泉上偶詠¶
長林行未竟群峯俄聳靑高石棲霞氣圓影抱月形鸎¶
聲當聴轉蘿花逐援零更欲採靈藴終將測窈㝠¶
　　　寄方山人借道書¶
<pb:KR4e0043_SBCK_002-9b>¶
神文越幽爽夙心允見傳未沐啟玄秘至使昧瑶編㣲¶
痾固期愈頽齡或可延妙理脫深悟靈淵曵五烟¶
　　　沈校書宅燕集¶
初夏未知暑凉風覺㣲淸殞池俄駭籜囀枝屢聞鶯新¶
蒲緑漸匝餘花韻猶呈有此玉尊酒可使景傷情¶
　　　張文學席上詠燈鏡麈尾(各一首)¶
曲屏啓雲母華燈繪洛神帶新看剪綺花明識鏤銀光¶
淡楹間月烟融閣裏春紅熒照多䖏憐有按歌人¶
質鎔藉金冶托影待珠鉛蔵將綉囊護臨向玉䑓懸全¶
明物自照半掩體仍圓應當頻摩拂誰得避媸妍¶
山䴥誰&KR1184;尾繽紛縵長纓㣲拂塵應卻頻揮風屢生野¶
<pb:KR4e0043_SBCK_002-10a>¶
性知慕潔素手喜便輕相將恒在握逢人幸資評¶
　　　詠屏送周伯陽¶
巧餙辭雲母啚畵比晴天宻防宜便坐連張須廣筵月¶
臨皎乃隱風當駛亦旋望䖏憑移障只恐見離船¶
　　　題桂燭芳上人古香䑓¶
花擅秋時盛根自月中分浥露何須折因風不待聞茗¶
瀹承芳氣蘭𤑔讓幽芬心淸歸妙悟今古奚足云¶
　　　獅子林池上觀魚¶
㣲微林景凉悄悄池魚出欲去戲仍戀乍深驚遂逸行¶
循曲島幽聚傍新荷密不有濠梁興誰能坐終日¶
　　　松江道中¶
<pb:KR4e0043_SBCK_002-10b>¶
計程行苦遲望堠到知漸桃寒紅待折䕷暖緑成染潮¶
中蟹柵鳴烟際漁扉掩在路即多愁毋勞問夷險¶
　　　慰杜二寅¶
天地一大環日月行其間人生禀造化在世間得閑走¶
者無鰭鬛泳者無羽翰萬物各任性運動合自然君子¶
貴聞道何必多苦顔蜀道雖崢嶸不度何險艱世事雖¶
欹傾䖏順何憂患請君聴我言君且収潺湲¶
　　　眠雲軒¶
飄飄度丹檻冉冉棲瑶席拂衣疊輕素映帷變㣲碧氤¶
氲晝多隂浩蕩春無跡偃體恒自便寓情諒還適¶
　　　晚歩¶
<pb:KR4e0043_SBCK_002-11a>¶
雨餘夏氣淸烟聚園齋暮紅萱宿困蝶緑橘埀新螙艷¶
情杯裏融幽意琴中度蕭散且未&KR0230;遂適前度趣¶
　　　寧真道舘¶
林舘極髙爽㣲風生夏凉長席敷花艶空壇飄蕙香簷¶
蛛忽墜網園蜂尚棲房臨尊復延咏因茲消日長¶
　　　窓前梅¶
名園無&KR0462;卉幽窓對高梅晴𧰟㣲流席寒香暗繞盃的¶
皪花間雪參差枝上苔歳歳春風首瞻咏此徘徊¶
　　　尹明府呉越兩山亭¶
長江接海門一水限呉越兩山鬰相對峯巒各羅列勁¶
勢爭吐吞蒸嵐互出没尹君好遊觀結亭山水窟闌干¶
<pb:KR4e0043_SBCK_002-11b>¶
出層巓細路縈百折崩石絡埀蘿老樹着棲鶻平生登¶
臨興盡為山水發不知嘗膽人此地幾征伐至今兩山¶
雲來徃似奔突嗟予客江海所歴多奇絶何當上斯亭¶
長歌吊遺烈¶
　　　寄高士敏¶
霜楊漸摧緑汀霞猶駐紅寒節鬰易感惆悵此時中團¶
沙止棲鵠驚飈迅㝠鴻啓扉見殞葉循澗惜幽叢懷人¶
積瞻思咫尺何由同寧知登覧䖏結盟愈無窮¶
　　　曉過震澤¶
遥天散晨華踈星歛㣲采鳥聲出林繁木葉過霜改荒¶
村幾家存平湖衆流匯鴟夷邈無踪空煩艤舟待¶
<pb:KR4e0043_SBCK_002-12a>¶
　　　贈毛鍊師環隠¶
造化固無盡周流行不息無端亦無倪萬古一太極道¶
在隱見間動靜各有適人心秉至靈神用妙莫測不知¶
毛有道環中竟何得¶
　　　西園看花燕集¶
暫輟南齋卷因就西園酌日臨花氣暄桞絆晴絲弱芳¶
樽浥桂芬華筵藹蘭焯煩襟鬰易舒秩禮歡仍畧以兹¶
恊素懷庶可踐嘉約¶
　　　篬筤軒¶
小軒閟幽寂廻䦨碧筠護寒色晴裊池埀梢曉縈露隂¶
凝訝烟積籟起知飈度瑟瑟含夕清蕭蕭淡秋素不有¶
<pb:KR4e0043_SBCK_002-12b>¶
虚心人何由同歳暮¶
　　　懷李三莊¶
籬寒菊未拆墻隂草易衰棲禽深避雨逰魚暗分漪幽¶
居自多感况此阻良期雖非間川岳芳晨悵離思¶
　　　詠風¶
㣲㣲來綺陌悄悄通青𤨏汎池蹴鱗文翻露隕珠顆逰¶
絲飄宛轉舞䄂吹婀娜拂絃淸響流度林殘蕚堕聞鈴¶
屢不眠候旌因久坐¶
　　　悼亡¶
月𧇊還再盈花殘有時芳之人逝不返胡寕不悲傷音¶
容去未逺恍愡如在傍居外意在室還家始驚亡兒生¶
<pb:KR4e0043_SBCK_002-13a>¶
纔及月撫字憑誰將夜寒飢欲啼起坐但徬徨服御存¶
舊製箧笥棲餘香欲覽復棄置涕下沾衣裳¶
　　　菜薖爲永嘉余唐卿右司賦¶
逺辭華盖居來卜山隂宅乍到俗未諳久住地旋闢屋¶
廬尚朴純楹桷謝雕飾高營踞山跗深甃逗泉脉簷將¶
狼尾苫門用鼠筦織缺垣唯補蘿圮砌緫蒙虉編籬限¶
邇隣樹枿表殊埸本來是野性豈是耽地僻學圃欲擬¶
樊爲功敢侔稷寧惜勞外形自甘食餘力耕鋤限兒課¶
灌漑當僕役破塊何畇畇陳噐亦畟畟駕許俗士回屐¶
向隣翁借筐筥織湘材鍬鍤鑄棠液卓钁鷹觜利負簔¶
蝟毛磔俯仰疲桔橰沾洒漬襏襫循畦行䇿鑱偃林卧¶
<pb:KR4e0043_SBCK_002-13b>¶
欹石䥥披欲芟丘刈削竟驅礫值阜即為坡遇凹就成¶
洫堤崩防密葭竇隙拒亂棘地同農畒計區學井田畫¶
長畛縱復横曲渠廣還窄接流引餘淸踈沼匯深碧架¶
桁秋實埀籬落夏蔓羃雨露加膏腴糞土發磽瘠識種¶
題褁蔵辨類分行植蒔法常按譜候時即看暦蕨芽拳¶
握紫薑　拇駢赤兩合憐蘮蒘叢生愛銚芅初　迸蟄¶
雷新薹長春　雀弁萒葉峩馬帚茾莖直蔩繁㣲瓞綿¶
瓠老枯瓣拆芍苖巻龍鬚藥幹擁牛膝黄獨雪晴収紫¶
藄露晞摘隂堦茂菧苨下田豐菲蒠捲輪木耳埀攅刺¶
菱角射秋茄采更稀夜韭剪仍殖芝芳凝海瓊茭鬰㸃¶
池墨枸杞香可醪竹　熟堪腊石皮被柔藫土酥膾肥¶
<pb:KR4e0043_SBCK_002-14a>¶
菂細蓴入饌鱸鮮蒌襍&KR0325;鯽荼苦蘗與儔菘脆氷為敵¶
菌櫨西蜀致苜蓿大宛得長縈荇帶流亂簇蔯絲繹芹¶
效野人獻𤓰為天子副(判也<折 t="33"/>音愊)决明纔一方萵苣連数席¶
璚縻慰渇心玉延起羸疾蕈毒咲非喜芥辛泣詎戚盤¶
根芋埋壤脱穎筍穿壁擷香憐雞蘇折甘嗜燕麥粟腐¶
切方圭乳餅斵圓璧孕子㯶受刳贅聃石被馘兎目淘¶
夏槐鹿角芼臘炙菁托諸葛呼巢以元修斥(二菜名<折 t="33"/>諸葛元脩)¶
莧褒蔡守淸薇怨周節逆邪蒿義所攘穢荽理堪啞薄¶
利嘉㧞葵省謗惡遺薏窮餐虀酸黄儉啖薤留白閑情¶
付田園生意仰膏澤莢齊翠疑剪甲拆緑訝擘掩冉烟¶
際姿䓗蒨雨餘色始掇惜滓染載滌畏䖝螫新薦或在¶
<pb:KR4e0043_SBCK_002-14b>¶
籩薄湘亦須鬲求久漸投醝致爽遽沃醷不須僚友送¶
敬向先聖釋對屠誇大嚼燕客忻小摘柈羞不過三甕¶
菹當飫百未能著蔬經安敢踰食籍㫖蓄足山厨素供¶
過香積用兹卒歳年庶得勤朝夕賔魏徐見厭厄陳顔¶
自懌㓗畚士恥汚造橋盗懷恤抱甕忿設機授書誚求¶
益(徵嚴光事<折 t="33"/>用侯君房)縱馬因致憂吞蛭遂亡謫萬錢柳復乞片¶
金華還擲仕知呂姪妄居味鄭人識枕肱仲尼樂傷指¶
范宣阨鼎臑固云嘉食簞亦足適敷淡分所安堪味欲¶
易極毋因口體累遂使愆民德¶
北郭集卷之二¶
#+PROPERTY: JUAN 2
#+PROPERTY: FILE SB12n0738-002北郭集補遺-跋.
<pb:KR4e0043_SBCK_002-1a>¶
跋¶
徐布政幼文其先亦蜀人由毘陵徙吳門以卜居城北望齊門¶
外故集以北郭爲名此集爲企翺所編刻於成化二十三年丁¶
未蓋在刻眉菴集之後靜居集之前行格同式所鈐印記亦正¶
相同分卷爲十前有成化丙午吳興閔珪序末有張習自跋按¶
文淵閣著錄本爲六卷所據乃陳邦瞻重刊本提要謂其前後¶
無序跋非習所編之舊式知企翶原本二百年前已爲罕覯矣¶
考呂敏跋幼文惠山圖云幼文所製樂府詩文若干卷籤題悟¶
澈集今已不可得未審企翺編集時曾見及否耶又李日華六¶
硯齋三筆錄幼文泰山紀游三詩雄奇高渾雅近唐音今檢集¶
中乃無此詩然則幼文所作散佚不存者正多矣昔人評明初¶
四家詩言幼文詞彩遒麗風神淒朗才不及高楊張而蹈規中¶
<pb:KR4e0043_SBCK_002-1b>¶
矩亦自善用其短然余觀其晉冀紀行詩十四章筆力堅勁法¶
度謹嚴力矯元季綺靡之習竹垞謂其詩法砉然森有紀律長¶
篇險韻極其慰怗頗有𩔖皮陸者余深以爲知言竊謂幼文所¶
作上宜與季迪雁行下視楊張或猶勝之世之論者得毋以余¶
爲鄕人左袒耶丙子閏月蜀南傅增湘識¶
<pb:KR4e0043_SBCK_002-2a>¶
